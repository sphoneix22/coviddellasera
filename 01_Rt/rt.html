<!--
    title: R<sub>0</sub> e R<sub>t</sub> - Dati alla mano #01
-->
<p>Dall’inizio della pandemia siamo stati subissati di dati, grafici e termini tecnici a noi completamente nuovi e
    sconosciuti. R<sub>0</sub>, R<sub>t</sub>, incidenza, curva esponenziale, sono termini entrati nel nostro lessico
    quotidiano. Ma sappiamo
    veramente cosa significano? I dati epidemiologici governano la nostra vita ma ci vengono spesso mostrati in maniera
    incompleta o decontestualizzata, utilizzati in modo propagandistico o per indirizzare chi legge ad una certa visione
    della situazione.

    I dati sono invece lo strumento più potente che abbiamo per capire ciò che ci succede e per attuare le misure
    necessarie al contrasto del contagio.

    Ecco quindi l'obiettivo della rubrica Dati alla mano: spiegare in modo semplice e preciso argomenti tecnici e
    complessi, per essere coscienti della realtà che ci circonda e dei motivi che portano alle decisioni dei governi.
</p>
<h2>R<sub>0</sub> e R<sub>t</sub>: cosa sono e quali sono le loro differenze</h2>
<p>R<sub>0</sub> è il numero di riproduzione di una malattia infettiva, ovvero il numero medio di infezioni trasmesse da
    un
    individuo infetto. R<sub>0</sub> si riferisce all’inizio di un’epidemia, quando non sono ancora state attuate misure
    per
    contenerla. Rappresenta quindi il potenziale di trasmissione di una malattia. R<sub>t</sub> è invece il numero di
    riproduzione
    netto, concetto analogo a quello dell’R<sub>0</sub>, con la differenza che viene calcolato nel corso del tempo, in
    modo da
    verificare l’impatto delle misure di restrizione attuate.
    In generale, se R<sub>t</sub> è maggiore di 1, l'epidemia è in crescita, se è minore di 1 è in una fase di
    contrazione e se R<sub>t</sub> è uguale ad 1 il contagio è stabile.
    Per aggiungere un po’ di contesto ai numeri, l’R<sub>0</sub> stimato del Sars-Cov-2 è intorno a 3. Ecco spiegata
    l’esplosività
    del contagio vista in Lombardia tra Febbraio e Marzo 2020, quando non si usavano mascherine e il distanziamento
    sociale non esisteva ancora. Per fermare quell’ondata è stato necessario attuare un lockdown durissimo, durato due
    mesi. Ecco
    perchè è così importante monitorare l’indice R<sub>t</sub>.</p>
<div class="flourish-embed flourish-network" data-src="visualisation/5513841">
    <script src="https://public.flourish.studio/resources/embed.js"></script>
</div>
<p>L’Rt, come tutti gli altri indicatori, rimane ciò che è, un indicatore. Mostra una faccia della situazione e non deve
    essere l’unico parametro da prendere in considerazione. L’indice R si calcola infatti solo sui casi sintomatici,
    questo perchè le ospedalizzazioni sono dati costanti, che non dipendono ad esempio dal numero di test effettuati.
    Ecco perché ad inizio Settembre, abbiamo notato un’apparente contraddizione tra l’indice R<sub>t</sub> e il numero
    di contagi:
    la curva saliva ma l’Rt rimaneva sotto 1. Dato che i primi contagi causano ospedalizzazioni maggiori a distanza di
    almeno 1 settimana, possiamo considerare l’Rt come un’analisi della situazione “sfasata” di circa 7/10 giorni.
    Ma allora come utilizziamo questo potente indicatore? In Italia è in vigore ormai dall’inizio della cosiddetta
    “seconda ondata” il sistema a fasce territoriali di rischio. Con R<sub>t</sub> > 1 scattano le misure della zona
    arancione e
    con R<sub>t</sub> > 1,25 quelle della zona rossa. Ma dato che non è un indice esaustivo, recentemente il CTS
    (Comitato Tecnico
    Scientifico) ha richiesto che oltre un’incidenza del contagio superiore ai 250 casi per 100.000 abitanti, scatti
    automaticamente la zona rossa.
</p>
<a style="font-weight: bold;" href="https://github.com/sphoneix22/coviddellasera">Il codice utilizzato per creare i
    grafici è visualizzabile in questa repository.</a>