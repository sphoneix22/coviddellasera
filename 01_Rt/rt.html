<p><span style="font-weight: 400;">Dall’inizio della pandemia siamo stati subissati di dati, grafici e termini tecnici a noi completamente nuovi e sconosciuti. R<sub>0</sub>, R<sub>t</sub>, incidenza, curva esponenziale, sono termini entrati nel nostro lessico quotidiano. Ma sappiamo veramente cosa significano? I dati epidemiologici governano la nostra vita ma ci vengono spesso mostrati in maniera incompleta o decontestualizzata, utilizzati in modo propagandistico o per indirizzare chi legge ad una certa visione della situazione.&nbsp;</span></p>
<p><span style="font-weight: 400;">I dati sono invece lo strumento più potente che abbiamo per capire ciò che ci succede e per attuare le misure necessarie al contrasto del contagio.</span></p>
<p><span style="font-weight: 400;">Ecco quindi l'obiettivo della rubrica </span><i><span style="font-weight: 400;">Dati alla mano</span></i><span style="font-weight: 400;">: spiegare in modo semplice e preciso argomenti tecnici e complessi, per essere coscienti della realtà che ci circonda e dei motivi che portano alle decisioni dei governi.</span></p>
<h3><b>R</b><b>0 </b><b>e R</b><b>t</b><b>: cosa sono e quali sono le loro differenze</b></h3>

<!-- wp:paragraph -->
<p>R<sub>0 </sub>è il numero di riproduzione di una malattia infettiva, ovvero il numero medio di infezioni trasmesse da un individuo infetto. R<sub>0 </sub>si riferisce all’inizio di un’epidemia, quando non sono ancora state attuate misure per contenerla. Rappresenta quindi il potenziale di trasmissione di una malattia. R<sub>t&nbsp; </sub>è invece il numero di riproduzione netto, concetto analogo a quello dell’R<sub>0</sub>, con la differenza che viene calcolato nel corso del tempo, in modo da verificare l’impatto delle misure di restrizione attuate.</p>
<!-- /wp:paragraph -->

<!-- wp:paragraph -->
<p>In generale, se R<sub>t</sub> è maggiore di 1, l'epidemia è in crescita, se è minore di 1 è in una fase di contrazione.</p>
<!-- /wp:paragraph -->

<!-- wp:paragraph -->
<p>Per aggiungere un po’ di contesto ai numeri, l’R<sub>0</sub> stimato del Sars-Cov-2 è intorno a 3. Ecco spiegata l’esplosività del contagio vista in Lombardia tra Febbraio e Marzo 2020, quando non si utilizzavano mascherine e il distanziamento sociale non esisteva ancora. Per fermare quell’ondata è stato necessario attuare un lockdown durissimo, durato due mesi. Ecco perchè è così importante monitorare l’indice R<sub>t</sub>.</p>
<!-- /wp:paragraph -->

<div class="flourish-embed flourish-network" data-src="visualisation/5513841">
    <script src="https://public.flourish.studio/resources/embed.js"></script>
</div>

<!-- wp:paragraph -->
<p>L’R<sub>t</sub>, come tutti gli altri indicatori, rimane ciò che è, un <em>indicatore</em>. Mostra una faccia della situazione e non deve essere l’unico parametro da prendere in considerazione. L’indice R<sub>t</sub> si calcola infatti solo sui casi sintomatici, questo perchè le ospedalizzazioni sono dati costanti, che non dipendono ad esempio dal numero di test effettuati. Ecco perché ad inizio Settembre, abbiamo notato un’apparente contraddizione tra l’indice R<sub>t</sub> e il numero di contagi: la curva saliva ma l’R<sub>t</sub> rimaneva sotto 1. Dato che i primi contagi causano ospedalizzazioni maggiori a distanza di almeno 1 settimana, possiamo considerare l’R<sub>t</sub> come un’analisi della situazione “sfasata” di circa 7/10 giorni. </p>
<!-- /wp:paragraph -->

<!-- wp:image {"id":119,"sizeSlug":"large","linkDestination":"none"} -->
<figure class="wp-block-image size-large"><img src="https://www.coviddellasera.news/wp-content/uploads/2021/03/fig1-1-1024x683.png" alt="" class="wp-image-119"/><figcaption>Tra Agosto e Settembre i casi sono aumentati ma l'R<sub>t</sub> è risultato instabile e (tranne per il picco), sempre 1 o minore </figcaption></figure>
<!-- /wp:image -->

<!-- wp:paragraph -->
<p>Ma allora come utilizziamo questo potente indicatore? In Italia è in vigore ormai dall’inizio della cosiddetta “seconda ondata” il sistema a fasce territoriali di rischio. Con R<sub>t</sub> &gt; 1 scattano le misure della zona arancione e con R<sub>t</sub> &gt; 1,25 quelle della zona rossa. Ma dato che non è un indice esaustivo, recentemente il CTS (Comitato Tecnico Scientifico) ha richiesto che oltre un’incidenza del contagio superiore ai 250 casi per 100.000 abitanti, scatti automaticamente la zona rossa. Per la sua stessa natura, come è stato spiegato, l' R<sub>t</sub> tende infatti a sottostimare la reale capacità di trasmissione del virus  quando l'epidemia è in una fase di risalita, in particolare a livello nazionale.</p>
<!-- /wp:paragraph -->

<!-- wp:paragraph -->
<p>Occorre quindi che R<sub>t</sub> ed incidenza del contagio vadano di pari passo nell'analisi della situazione epidemiologica.</p>
<!-- /wp:paragraph -->

<p><a style="font-weight: bold;" href="https://github.com/sphoneix22/coviddellasera">Il codice utilizzato per creare i grafici è visualizzabile in questa repository.</a></p>
